---
layout: post
title:  "萧山居士传"
categories: baidu-hi
tags: thinking
author: LZN
---

* content
{:toc}

萧山居士，不知何许人也，因宅后有山，山有巨木；秋高风吹，其鸣萧萧然，故得名。与杭州萧山无关也。

　　居士所居，盖南太平洋夷国新西兰之东小岛也。西风长拂，温润宜人。岛有花香鸟语之丛林，亦有蛤鸣藻丰之澙湖。岛民风憨淳，多渔人，每逢期，必出海，居士多从之，亦有独出，然鱼捕不致，多鞋套酒瓶塑料袋也。

　　环堵萧然，却尚避风日，室中所陈，唯一桌一椅一榻一灯一书橱一计算机也。朝起室外吹西风，夜来机前书代码，自得其乐也。入尚敷出，盖为人写代码以为生计也。有暇常出行，单车相机，少则一天，多则数月，杳不知其所之也。及询游资何来，笑而不语也。

　　好读书，尤喜理工农医天文地理。宇宙量力混沌者，最为所爱，然天资所限，难求甚解也。每有得，必击掌而呼，拍案而起，纵声长啸也。当日不食一粟，亦不为奇也。

　　居士好酒，却非烈者。每饮，只求微醺，不期醉也。然知交前来，抵掌而谈，包罗万象，剪灯夜话，必求一醉方休也。翌日醒，或送友别，或随友同去，不知几时方归也。

　　不知何日，居士微醺，居台前，输代码也，忽有所悟，纵声大笑，三声未足，音减息也，视之所为，伏几，卒。观屏幕上书：既得此道，旋毙无憾也！

　　嗟乎！孔夫子云：朝闻道，夕死可矣。萧山居士得道，旋毙。喜哉？悲哉？吾不以为然，却何然，不然然也，观者自有其然。
